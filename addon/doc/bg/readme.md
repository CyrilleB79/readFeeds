# Read Feeds (Четене на източници) #

* Автори: Noelia Ruiz Martínez, Mesar Hameed
* Изтегляне [стабилна версия][2]
* Изтегляне [работна версия][1]

Тази добавка предоставя бърз и лесен начин за четене от източници в Atom или
RSS формат с NVDA.  Източниците няма да бъдат опреснявани автоматично.
Когато споменаваме думата източници, имаме предвид както RSS, така и ATOM
канали.

## Инсталиране или обновяване: ##

Ако сте използвали предишна версия на тази добавка и вече имате папка с име
RSS или personalFeeds във вашата папка с потребителски настройки за NVDA,
когато инсталирате версия 6.0 или по-нова, ще попаднете на диалог, който ще
ви попита дали искате да обновите вашата добавка или да инсталирате на
чисто.  Изберете обновяване, за да съхраните вашите запазени източници и да
продължите да ги използвате в новоинсталираната версия на readFeeds.

## Команди: ##

### Меню на Read Feeds ###

Можете да достигнете до подменюто на Read Feeds от менюто на nvda, NVDA+N,
където имате възможност да изберете някоя от следните опции:

*	 Списък със статии... Предоставя списък със статии от текущия
   източник. Изберете статията, която искате да прочетете, и натиснете
   бутона OK, за да отворите съответната страница в уеб браузъра.
*	 Адрес на временен източник... control+NVDA+shift+enter: Отваря диалог за
   въвеждане на URL адрес за избор на нов източник. Текущият URL адрес ще
   бъде показан в същия диалог.
*	 Зареди адрес на източник от файл... NVDA+control+enter: Отваря диалог за
   избор на източник от файл на твърдия диск, съдържащ URL адреса на
   източника.
*	 Запази адреса на текущия източник във файл... NVDA+shift+enter: Отваря
   диалог за избор на файл, където да бъде запазен URL адреса на текущия
   източник. Ако запазите адреса на източника във файл с име special file
   addressFile.txt, този конкретен източник ще бъде използван като източник
   по подразбиране.
*	 Опресняване на текущия източник: control+shift+NVDA+8: Опреснява избрания
   източник. Източниците няма да бъдат опреснени автоматично при стартиране
   на Read Feeds.
*	 Резервно копие на папката с вашите източници... Отваря диалог за избор на
   папка, където да запишете вашата папка със съхранени източници. По
   подразбиране избраната папка е папката с вашите потребителски настройки
   за NVDA, в която ще бъде създадена папка с име personalFeeds.
*	 Възстанови папката с моите източници... Отваря диалог за избор на папка,
   чиито файлове да заместят тези в папката с вашите източници. Уверете се,
   че посочвате папка, съдържаща файлове с URL адреси на източници.

### Клавишни команди: ###

*	 Ctrl+Shift+NVDA+Интервал: Съобщава URL адреса на текущата статия. При
   двукратно натискане отваря уеб страницата на статията.
*	 Ctrl+Shift+NVDA+8: Опреснява текущия източник и съобщава заглавието на
   най-скорошната статия.
*	 Ctrl+Shift+NVDA+I: Съобщава заглавието на текущата статия. При двукратно
   натискане копира заглавието и връзката към статията в клипборда.
*	 Ctrl+Shift+NVDA+U: Съобщава заглавието на предишната статия.
*	 Ctrl+Shift+NVDA+O: Съобщава заглавието на следващата статия.

## Уведомления: ##

*	 При копиране на заглавие или URL адрес.
*	 При невъзможност за свързване или опресняване на източник, или когато URL
   адресът не води към валиден източник.
*	 NVDA ще изведе съобщение за грешка, ако създаването на резервно копие на
   папката с вашите източници се провали.
*	 Заглавната лента на диалога със списъка на статиите съдържа името на
   избрания източник и броя на наличните статии.

## Промени във версия 1.0 ##
*	 Първоначално издание

[[!tag dev stable]]

[1]: http://addons.nvda-project.org/files/get.php?file=rf-dev

[2]: http://addons.nvda-project.org/files/get.php?file=rf

