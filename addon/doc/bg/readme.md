# Read Feeds (Четене на източници) #

* Автори: Noelia Ruiz Martínez, Mesar Hameed
* Изтегляне на [стабилна версия][1]
* Изтегляне на [работна версия][2]

Тази добавка предоставя бърз и лесен начин за четене от източници в Atom или
RSS формат с NVDA.  Източниците няма да бъдат опреснявани автоматично.
Когато споменаваме думата източници, имаме предвид както RSS, така и ATOM
канали.

## Инсталиране или обновяване: ##

Ако сте използвали предишна версия на тази добавка и вече имате папка с име
RSS или personalFeeds във вашата папка с потребителски настройки за NVDA,
когато инсталирате версия 6.0 или по-нова, ще попаднете на диалог, който ще
ви попита дали искате да обновите вашата добавка или да инсталирате на
чисто.  Изберете обновяване, за да съхраните вашите запазени източници и да
продължите да ги използвате в новоинсталираната версия на readFeeds.

## Команди: ##

### Меню на Read Feeds ###

Можете да достигнете до подменюто на Read Feeds от менюто на nvda, подменюто
"Инструменти", където са налични следните опции:

#### Емисии... ####

Отваря диалогов прозорец със следните контроли:

- Филтрирай по: Поле за редактиране за търсене на предварително записани
емисии.
- Списък на записаните емисии.
- Списък на статиите: Отваря диалогов прозорец, който представя списъка със
статиите от текущата емисия. Изберете статията, която искате да прочетете и
натиснете бутона OK, за да отворите съответната страница във вашия браузър.
- Нов: Отваря диалогов прозорец с поле за редактиране за въвеждане на адреса
на нова емисия. Ако адресът е валиден и емисията може да бъде записана,
името й, въз основа на заглавието на емисията, ще се появи в дъното на
списъка с емисиите.
- Преименувай: Отваря диалогов прозорец с поле за редактиране за
преименуване на избраната емисия.
- Изтрий: Отваря диалогов прозорец за изтриване на избраната емисия след
потвърждение.
- Задай по подразбиране: Задава избраната емисия като такава по
подразбиране, така че нейните статии да могат да бъдат достъпни посредством
жестовете на NVDA.
- Затвори: Затваря диалоговия прозорец с емисиите.

##### Бележки #####
- Ако бъде създадена емисия с име "tempFeed", моля, преименувайте я, тъй
като този файл може да бъде заместен при необходимост от създаването на
емисия с вече съществуващо име.
- Емисията зададена по подразбиране, не може да бъде премахната. Емисията
"addressFile" ще бъде използвана като такава по подразбиране при нулиране на
настройките, затова тя не може да бъде премахната.

####Копирай папката с емисиите... ####

Отваря диалогов прозорец за да изберете папка, където можете да запишете
папката "personalFeeds" с вашите информационни канали. По подразбиране
избраната папка е директорията с конфигурационния файл на NVDA, където ще се
създаде папката "personalFeeds".

#### Възстанови емисиите... ####

Отваря диалогов прозорец за избор на папка, която заменя вашите емисии в
папката "personalFeeds". Уверете се, че указвате папка съдържаща URL адреси
на емисии.

### Клавишни команди: ###

- Ctrl+Shift+NVDA+Клавиша за интервал: Съобщава URL адреса на текущата
статия. Двукратното натискане ще отвори уеб страницата.
- Ctrl+Shift+NVDA+8: Опреснява избраната емисия и съобщава най-новото
заглавие в нея.
- Ctrl+Shift+NVDA+I: Съобщава заглавието и препратката на текущото
заглавие. Двукратното натискане ще копира заглавието и свързаната препратка
в клипборда.
- Ctrl+Shift+NVDA+U: Съобщава заглавието на предишната емисия.
- Ctrl+Shift+NVDA+O: Съобщава заглавието на следващата емисия.

## Уведомления: ##

- Когато заглавието или адреса са били копирани.
- Когато свързването/обновяването на източник е невъзможно, или URL адресът
не води до валиден източник.
- NVDA ще изведе съобщение за грешка, ако не е било възможно да се направи
резервно копие или възстановяване на папката с вашите източници.
- Заглавната лента на списъка със статии съдържа името на избраният източник
и броя на наличните статии.


## Промени във версия 3.0 ##
- Диалоговите прозорци за управление на файловете с емисии бяха
премахнати. Сега тяхната функционалност е включена в диалоговия прозорец за
управление на емисиите.
- Визуалното представяне на диалоговите прозорци е подобрено, придържайки се
към изгледа на диалоговите прозорци, използвани в NVDA.
- Емисията по подразбиране е запазена в конфигурацията на NVDA. Това прави
възможно да се зададат различни емисии по подразбиране във всеки
конфигурационен профил.
- Изисква NVDA 2016.4.


## Промени във версия 2.0 ##
- Помощ за добавката е достъпна от мениджъра на добавките.

## Промени във версия 1.0 ##
- Първо издание.

[[!tag dev stable]]

[1]: http://addons.nvda-project.org/files/get.php?file=rf

[2]: http://addons.nvda-project.org/files/get.php?file=rf-dev
